<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0, maximum-scale=1.0, user-scalable=0">
    <title>I luoghi storici di Modena</title>

    <link href="https://fonts.googleapis.com/css2?family=Jost:ital,wght@0,100;0,200;0,300;0,400;0,500;0,531;0,600;0,700;0,800;0,900;1,100;1,200;1,300;1,400;1,500;1,531;1,600;1,700;1,800;1,900&display=swap" rel="stylesheet">
    <link rel="stylesheet" href="../style.css">
</head>
<body>
    <ul class="menu">
        <li><a href="../accademia">Accademia</a></li>
        <li><a href="../emilio-po">Emilio Po (via Campanella)</a></li>
        <li><a href="../ghetto-ebraico">Ghetto Ebraico</a></li>
        <li><a href="../sinagoga">Sinagoga</a></li>
        <li><a href="../fortunato-formiggini">Lapide di Fortunato Formiggini</a></li>
        <li><a href="../piazza-grande">Lapidi in Piazza Grande</a></li>
        <li><a href="../san-salvatore">Chiesa di San Salvatore</a></li>
        <li><a href="../rifugi">I rifugi</a></li>
        <li><a href="../mercato">Il mercato</a></li>
        <li><a href="../memoriale">Sacrario partigiano della Ghirlandina</a></li>
    </ul>

    <div class="content">
        <h1>Lapidi in Piazza Grande</h1>
        <img src="../imgs/piazza-grande.jpg">
        <p>
            Questa lapide ricorda l’eccidio di Piazza Grande del 30 luglio 1944. Secondo la “Cronaca Pedrazzi”, il Comando delle SS di Bologna arriva a Modena nelle prime ore del pomeriggio di quel giorno d’estate per compiere una rappresaglia esemplare: dal momento che gli attentati dei gappisti e le azioni partigiane dei giorni precedenti hanno messo in seria difficoltà i nazi-fascisti, i responsabili dell’ordine pubblico di Bologna pretendono il rastrellamento di venti civili dalle strade e dai caffè del centro storico per procedere a una fucilazione sommaria. Le autorità modenesi propongono di prelevare le vittime dalle carceri di Sant’Eufemia per non diffondere il panico fra la gente e i nazisti accettano, ma vogliono compiere la missione in breve tempo: gli ostaggi sono scelti e condotti in Piazza Grande in tutta fretta, mentre l’allarme aereo fa correre i cittadini nei rifugi. Per limitare i rischi dei mitragliamenti, il plotone d’esecuzione fa distendere a terra le vittime in posizione prona, uccide con una raffica l’unico giovane che tenta la fuga ed elimina gli altri sventurati con un colpo alla nuca. I cadaveri vengono rimossi solo il giorno successivo.
        </p>
    </div>
</body>
</html>